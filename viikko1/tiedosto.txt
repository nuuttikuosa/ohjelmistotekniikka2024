kurjaa
OPINTOJAKSON TIEDOT
Esitiedot
Esitietovaatimuksena ovat Ohjelmoinnin jatkokurssi , Tietokantojen perusteet, Tietokannat ja web-ohjelmointi tai vastaavat tiedot sekä Tietokone työvälineenä.

Osaamistavoitteet
Kurssin suoritettuasi

tunnet ohjelmistotuotantoprosessin vaiheet,
olet tietoinen vesiputousmallin ja ketterän ohjelmistotuotannon luonteesta,
osaat soveltaa versionhallintaa osana ohjelmistokehitystä,
osaat soveltaa UML-mallinnustekniikkaa vaatimusmäärittelyssä ja ohjelmiston suunnittelussa tarkoituksenmukaisella tavalla
tunnet ohjelmiston testauksen eri vaiheet
osaat soveltaa automatisoitua testausta yksinkertaisissa ohjelmistoprojekteissa
tunnet tärkeimpiä ohjelmiston suunnitteluperiaatteita ja osaa soveltaa niitä yksinkertaisissa projekteissa
Asiasisältö
Kurssilla tutustutaan eräisiin keskeisiin ohjelmistojen suunnitteluperiaatteisiin, ohjelmistotuotantoprosessin vaiheisiin, versionhallintaan, testaukseen sekä ohjelmiston rakenteen ja toiminnan mallintamiseen UML-kielen avulla. Opittua sovelletaan harjoitustyötä laadittaessa.

Oppimateriaalit
Opettajan laatima verkkomateriaali

Oheiskirjallisuus:

Larman, C.: Applying UML and Patterns: An Introduction to Object-Oriented Analysis and Design and Iterative Development (3rd Edition) Prentice Hall 2004
Fowler M.: UML Distilled: A Brief Guide to the Standard Object Modeling Language. Kolmas painos.
Lisätiedot
Suoritustavat
Kurssiin kuuluu aloitusluento, harjoituksia ja harjoitustyö. Harjoituksia ja harjoitustyötä voidaan tehdä itsenäisesti, pienryhmässä tai opettajan ohjaamassa tilaisuudessa.


Arviointimenetelmät ja -kriteerit

Kurssin arvostelu perustuu harjoitustehtäviin ja harjoitustyöhön.

Arviointiasteikko on 1-5.


Oppimista tukevat aktiviteetit ja opetusmenetelmät
Opiskelja tutustuu kurssin aiheisiin perehtymällä itsenäisesti kurssimateriaaliin ja oheislukemistoon. Opiskelija syventää osaamistaan tekemällä harjoitustehtäviä sekä harjoitustyön, mitä tuetaan ohjatuilla harjoitustilaisuuksilla.



Kohderyhmä
Opintojakso sopii kaikille tietojenkäsittelytieteen opinnoista kiinnostuneille. Kurssilla opitaan erityisesti käytännön ohjelmistotuotannossa hyödyllisiä asioita.


Järjestämisajankohta opetusperiodin tarkkuudella
Kurssi järjestetään syyslukukaudella, periodissa 2 ja kevätlukukaudella periodissa 4.


Suositeltava suoritusajankohta tai -vaihe
Tietojenkäsittelytieteen kandiohjelman opiskelijat: Ensimmäisen opiskeluvuoden kevät, kurssien Ohjelmoinnin jatkokurssi, sekä Tietokantojen perusteet jälkeen.


Opintokokonaisuus
Tietojenkäsittelytieteen kandiohjelman aineopintokokonaisuuteen kuuluva kurssi.


Vanhentuminen
Normaalit säännöt.


Mahdolliset opetuskielet
Kurssimateriaali suomeksi
